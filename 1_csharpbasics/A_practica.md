> Het is aanbevolen dat je per hoofdstuk een nieuwe folder aanmaakt op je computer. Per oefening maak je dan best een nieuw project aan dat je in de folder zet. Geef ieder project een duidelijke naam (bv EuroNaarDollar) zodat je later vlot je oefeningen kan terugvinden. Denk er aan dat je je projecten best enkel met cijfers en letters benoemd (dus beter EuroNaarDollar dan Euro-Dollar).

# Simple maths
Schrijf een programma dat de uitkomst van volgende resultaten op het scherm toont:
-1 + 4 * 6
( 35+ 5 ) % 7
14 + -4 * 6 / 11
2 + 15 / 6 * 1 - 7 % 2

# Gemiddelde
Schrijf een programma dat het gemiddele van drie int-variabelen berekend (de variabelen geef je uiteraard een waarde in code).

# Euro naar dollar
Ontwerp een toepassing waarmee je een bedrag, inclusief komma-getallen  in euro kan omrekenen naar dollar. Gebruik hierbij de huidige wisselkoers
Je hoeft niet af te ronden. Het resultaat in een label wordt als volgt weergegeven: ``[x] EUR is gelijk aan [y] USD``.

# Kill/Death-ratio
Maak twee variabelen ``double kills`` en ``double deaths`` aan. Wijs er jouw typische scores aan toe die je haalt in een spel naar keuze. Bereken en toon vervolgens je kill/death-ratio. 

(**opgelet: begrijp je waarom we best een van beide variabelen in double zetten?** Lees de warning bij Expressies zeker nog eens na...OF test eens wat er gebeurt indien je met int zou werken)

# Gewicht in space
Je massa is overal dezelfde. Je gewicht daarentegen is afhankelijk van de zwaartekracht van de plek waar je bent. Zo is je gewicht veel groter op Jupiter dan op Mars.

Maak een variabele ``double gewichtOpAarde`` aan. Wijs een gewicht toe (bv het jouwe). Schrijf nu een programma dat onder mekaar jouw gewicht op verschillende planeten toont.

Hier de omzettingstabel (je gewicht op Mercurius is dus je gewicht op aarde x 0.38):

* Mercurius: 0.38
* Venus: 0.91
* Aarde: 1.00
* Mars: 0.38
* Jupiter: 2.34
* Saturnus: 1.06
* Uranus: 0.92
* Neptunus: 1.19
* Pluto: 0.06  (we laten de discussie achterwege of pluto wel of niet een planeet is)

De output zijn verschillende lijnen onder mekaar in de vorm van:

``Je weegt op [planeet] [gewichtopdieplaneet] kg.``

Plaats de zin met Jupiter in het rood, daar je daar het zwaarst weegt, en die van pluto in het groen.

> In de verdere hoofdstukken zal je geregeld oefeningen tegenkomen waar PRO voor staat. Dit zijn iets pittigere oefeningen die je enkel vlot zal kunnen als je de standaard oefeningen hebt gemaakt. Ik raad iedereen echter aan ze te (proberen) maken.

